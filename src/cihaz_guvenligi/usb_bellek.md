# Taşınabilir bellekler

Harici bellekler ortaya çıktıkları ilk günlerden itibaren giderek hayatımızda daha fazla yer edindiler. Öncelikle görece taşınabilir sabit sürücülerden başlayan taşınabilir kayıt ortamları, [NAND](https://en.wikipedia.org/wiki/NAND_flash_memory) hafıza aygıtlarının yani bugün usb bellek olarak bilinen donanımların yaygınlaşması ile veri taşımanın en pratik yöntemi haline geldiler.

Hem fiyatların azalması hem de kapasitenin geometrik artışı usb bellekleri ve usb harici harddiskleri çok cazip araçlar haline getirmekte. Lakin pek çok önemli verinin taşındığı, saklandığı bu donanımların hayatımıza getirdiği en büyük tehlike yine bu kadar tutulmaları ile aynı olan taşınabilirlikleri. USB hafıza aygıtları; kolaylıkla unutulabilmekte, çalınabilmekte ve gerekirse bir saldırgan tarafından rahatça kurcalanabilmekte. Bu sebepten bilişim sistemlerin uzantısı olarak kullanılan bu harici belleklere kullanılan cihazlar kadar önem gösterilmesi gerekmekte.

Taşınablir belleklerle ilgili dikkat edilmesi gereken iki olası durum bulunmakta. Bir belleğin kaybolması durumunda üzerindeki şifresiz verilerin ele geçirilmesi tehlikesi ile şifresiz taşınan fakat silindiği düşünülen verilerin özel tekniklerle geri getirilmesi ihtimali. Bu iki husus planlama, uygun araçların kullanımı ve konuya ilişkin disiplinle kolaylıkla yönetilebilecek riskler.

* [Harici bellek şifreleme](/cihaz_guvenligi/luks_usb.md)
* [Güvenli dosya silme](/cihaz_guvenligi/dosya_silme.md)
